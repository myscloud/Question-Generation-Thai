ความสับสนวุ่นวายทางการเมือง ทำให้ศิลปินบางกลุ่มหันเหทัศนคติของตนเองที่มีต่อศิลปะที่มีมาก่อนหน้านี้ คือ แบบนีโอคลาสสิกหรือโรแมนติก ไปให้ความสนใจกับความเป็นจริงในชีวิตประจำวันในสังคมมากขึ้น ศิลปินพวกนี้สร้างลิทธิขึ้นมาใหม่ที่เรียกว่า สัจนิยม หรือ เรียลลิสม์ (Realism) ซึ่งเกิดขึ้นในกรุงปารีส เมืองศูนย์กลางที่สำคัญในด้านศิลปะในยุโรป สมัยนั้นนักประพันธ์ที่มีชื่อได้แก่ ชาร์ลส์ โบเดอแลร์ (Charles Baudelaire ค.ศ. 1821-67) และชาร์ลส์ ดิคเกนส์ (Charles Dickens ค.ศ. 1812-70) เขาได้ประพันธ์หนังสือหลายเล่มที่มีเนื้อเรื่องไปในทางเสียดสีสังคมของชนชั้นกลางและเน้นถึงความทุกข์ยากของพวกชาวนาและกรรมกรในประเทศอังกฤษและฝรั่งเศส โบเดอแลร์เป็นเพื่อนสนิทกับจิตรกรกลุ่มเรียลลิสม์ผู้หนึ่งชื่อ กุสตาฟ กูร์เบต์ (Gustave Courbet ค.ศ. 1819-77)
